---
layout: post
title:  "De u «Linguallia»?"
date:   2024-12-12 17:24:00 +0100
---
Li parol *linguallia* (old ortografie: *lingual’a*) significa -- secun strict interpretation del definition del sufixe *-allia* -- un colection in desórdine quel contene lingues o aferes lingual. Yo ha incontrat it in un lettre del nevo de Julius Lott, li creator de Mundolingue:

> Till tard in li nocte il sidet apu su scritable, talmen que mi tante devenit tre indignat pro to; illa maledit to e dit sovente, que illa va metter li tot **lingual’a** (Sprachenkram) in li forn, si il ja ne plu have témpore por su familie.
>
> -- Heinrich Lott (Cosmoglotta A 68, 1930)

It es dunc ne solmen un description tre apt del contenete quel yo intente scriber in ti-ci blog, ma anc un comemoration de un grand pionero in li camp del lingues auxiliari naturalistic, al ovre de qui yo ha ja dedicat [un websitu](https://sinelaude.github.io/mundolingue/).
