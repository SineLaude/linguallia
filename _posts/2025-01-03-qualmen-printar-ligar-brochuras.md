---
layout: post
title:  "Qualmen printar e ligar brochuras"
date:   2025-01-03 13:00:00 +0100
---
In ti-ci articul, yo describe qualmen on posse facilmen crear un brochura printat ex un document digital, por exemple un numeró de Cosmoglotta.

## Materiales

Tu besona:

- li document a printar (númere de págines = multiplica de 4)
- un printator
- un agraffuore
- pezzes de carton (o simil, por proteger tui table)

## Printar

It es important printar li págines in li corect órdine. Por un document de 8 págines:

- Selecte li option «**2 págines per folie**».
- Printa li págines **8, 1, 6, 3** in ti órdine (= 2 folies).
- Torna li folies e insere les denov in li printator.
- Printa li págines **2, 7, 4, 5**.

![Li págines printat](/linguallia/img/1.jpg)

Si tui document have plu o minu quam 8 págines, tu posse usar [ti-ci calculator](https://maedoe.github.io/booklet-page-calculator/).

## Ligar

Pos har printat li págines, seque ti-ci passus por ligar tui brochura:

- Plica li folies in li medie.

- Mette un o pluri pezzes de carton (o alquó simil) sur li table. Idealmen, it es sat spess por proteger li table, ma anc tam moll que li agraffes posse totmen perforar li folies.

- Deposi li folies printat, li «covriment» (unesim e ultim págine) in supra.

- Apere li agraffuore (**cuidosimen**, por ne vulnerar te!). Positiona it e presse por perforar li folies per du agraffes; li corect positiones tu posse o mesurar o estimar.

![Agraffar li folies](/linguallia/img/2.jpg)

- Torna li folies, pussa li agraffes totmen tra li fores e clude les, por exemple per li ungul de tui pollice. Ancor un vez, esse **cuidosi** por ne leder tui fingres!

![Cluder li agraffes](/linguallia/img/3.jpg)

## Resultate

Tui brochura es finit!

![Li brochura finit](/linguallia/img/4.jpg)
